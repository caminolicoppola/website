---
title: "Casa \"Le Rondini\" a San Colombano"
slug: 'casa-san-colombano'
weight: 5
dataProgetto: "2013-2018"
luogoProgetto: "Capannori (LU)"
copyrightFotoProgetto: ""
---
La casa esistente è stata costruita nel 1900 senza un carattere particolare ma come semplice casa in linea secondo la tradizione locale.
Posizionata all’interno di una conca naturale e adagiata su una piana molto larga e comoda. A poca distanza dalla casa il fienile, a poca distanza dal fienile la rimessa agricola.
Questa sequenza di volumi e la piana larga e comoda erano gli elementi caratteristici dell’esistente.
IL tema comprendeva come possibilità edificatorie un ampliamento del 20 % dell’edificio esistente e una ulteriore volumetria proveniente dalla sostituzione edilizia di alcuni fabbricati di deposito.
Il tema di architettura si è riferito quindi ad un campo molto largo che comprendeva gli edifici esistenti in sequenza, l’ampliamento di quello principale e un ampliamento di una certa consistenza.
E’ stato abbastanza naturale tenere in considerazione l’area a verde davanti alla casa e una maggiore apertura dello spazio verso monte in modo tale da poter inserire qui l’ampliamento.
Il risultato è l’ampliamento della casa esistente verso ovest con un portico al piano terreno e una grande stanza la primo piano, un volume verso nord, sfalsato e inclinato per poter avere un medio cortile e poi il collegamento tramite un entrata alla casa preesistente.
La casa esistente è in intonaco, mentre la casa nuova è tutta rivestita in pietra di Guamo.
