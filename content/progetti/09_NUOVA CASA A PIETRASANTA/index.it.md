---
title: "Nuova casa a Pietrasanta"
slug: 'nuova-casa-pietrasanta'
weight: 3
dataProgetto: ""
luogoProgetto: "Pietrasanta (LU)"
copyrightFotoProgetto: ""
links:
- link:
    href: https://www.archilovers.com/projects/308254/nuova-casa-a-pietrasanta.html
    name: Archilovers
---
Siamo esattamente al di sopra di Pietrasanta e la vista spazia fino alle pinete e poi al mare. Sulla sinistra non molto distante la Rocca di Sala con i muri in conci di “calcare cavernoso” è una presenza ferma, antica, intoccabile e che trasmette un forte carattere difensivo, eppure la trama delle sue murature, i colori terrosi del calcare cavernoso ossidato dal tempo ci trasmette qualcosa di strettamente legato alla natura e alla materia del luogo.
La scelta del rivestimento in travertino marrone chiaro pallido (Travertino S.Peter o Ascolano) ci sembrava accostarsi ai muri di campagna e al tono della Rocca in modo naturale.
I volumi della casa di dispongono nel terreno evitando di costruire un blocco chiuso in collina ma lasciando entrare l’aria e la luce all’interno della costruzione. È sorprendente pensare che questa è anche una tecnica della buona coltivazione delle piante, degli ulivi, degli agrumi, potare l’interno della pianta con sapienza per far entrare aria, luce.